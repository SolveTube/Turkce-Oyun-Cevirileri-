# Turkce-Oyun-Cevirileri-
Her türde oyunda bulunan Türkçe yamaları paylaşan bir kod deposu 

# Grand Theft Auto V (GTA 5) Türkçe Yama

İlk önce Releases  (Salıverme) bölümünden türkçe yamayı ve gerekli program olan Open IV'ı indiriniz.

Açıklama
Kurulumun yaması GTA TR ekibi tarafından hazırlanan, Grand Theft Auto V'in %100 tüm metinleri kapsayan çeviri yaması. TechnoGame ekibinin uzun zamandır üzerinde çalıştığı ve Türkçe'ye çevirdiği oyun yaması, GTA 5'in PC'ye çıkışından kısa bir süre sonra yayınlandı. Uzun süredir beklediğimiz yamanın kapsadığı çeviriler: ana görevler, yan görevler, rastgele olaylar, görev harici telefon görüşmeleri, karakter geçişindeki olaylar, sokakta rastgele konuşan insanlar, tüm SMS mesajları, tüm E-Posta mesajları, metin tabanlı internet siteleri, terapist bölümleri, sinema filmleri, TV programları, menü, yönetmen modu, video modu, aktivite menüleri, girilebilen dükkanların menüleri, başarımlar, tur otobüsü ile Vinewood turu, online oyun modları, online oyun menüleri, GTA Online Creator, heist görevleri, tüm online DLC'ler. Oyuna gelen güncellemeler sebebiyle  GTA: Online'ı oynayabilmek için yalnızca oyunun orijinal dosyaları olması gerektiğinden, Türkçe Yama'nın GTA: Online çevirileri kaldırılmış ve sadece hikaye modunu kapsayacak hale getirilmiştir.

Yalnızca Windows platformuyla; Steam, Epic Games ve Rockstar Games Launcher sürümleriyle uyumludur. Oyunu yıllarca oynayıp gezseniz bile tüm yazıları Türkçe olarak göreceksiniz. Üzerinde onlarca kişinin aylarca çalıştığı bu çeviri projesi GTA 5'in en büyük ve kapsamlı çeviri projesidir.

GTA TR ekibinin hazırladığı kurulum yaması, TechnoGame'in çevirilerini oyuna aktarma işlemini son derece basitleştirme amacıyla üretilmiştir. Önceden yalnızca manuel olarak kurulabilen dil dosyaları, artık otomatik bir şekilde oyuna aktarılabiliyor. Oyuna gelen güncellemeler nedeniyle yamada uyumsuzluk oluşursa, veya yamanın daha verimli çalışası konusunda yama güncellenerek yeni versiyonları yayınlanabilir.

Kurulum Talimatları
Adım 1: OpenIV programını indirin, bilgisayarınıza kurun ve açın. GTA V'in "Windows" platformunu seçin. GTA V dizinini sorduğunda GTA V'in bilgisayarda kurulu olduğu dizini seçin.

Adım 2: Program açıldığında, yukarıdaki menüden "Tools" sekmesine gelip "ASI Manager"a tıklayın. Açılan pencerede "ASI Loader" ve "OpenIV.ASI" için "Install" tuşuna tıklayarak ikisini de kurun, onay penceresi çıkarsa onaylayın.

Adım 3: Tekrar "Tools"a gelip "Package Installer"a tıklayın. İndirmiş olduğunuz ".oiv" uzantılı yama dosyasını seçin, "Install"a tıklayın. Ekrana klasör seçenekleri geldiğinde "mods folder" seçeneğini seçin ve kurulumu başlatın.

NOT: Kurulum birkaç dakika sürebilir. Lütfen sabırla bekleyiniz.

GTA: Online'a Girerken
Grand Theft Auto V'e gelen güncellemelerle beraber artık GTA: Online'a Türkçe yama dahil herhangi bir yama ile girilemiyor. Bu nedenle, Türkçe yama yalnızca hikaye modunda geçerlidir ve GTA: Online'a girmek isterseniz yamayı deaktif konuma getirmeniz gerekir. Yamayı deaktif/aktif konuma getirmek çok basit bir işlemdir ve pratik yolu aşağıdaki gibidir.

Adım 1: Oyunun kapalı olduğundan emin olun ve OpenIV'i açın. Üst menüden "Tools" sekmesine gelip "ASI Manager"a tıklayın.

Adım 2: Açılan pencerede "ASI Loader" bölümü "INSTALLED" veya "NOT INSTALLED" olarak gözükecektir. Yandaki butonu kullanarak kurulum durumunu değiştirebilir, yamayı aktif veya deaktif edebilirsiniz.

"INSTALLED" konumuna getirirseniz; Türkçe yama aktif olur ve GTA: Online'a giriş yapamazsınız.
"NOT INSTALLED" konumuna getirirseniz; alttaki "OpenIV.ASI" bölümü otomatik olarak devredışı kalacaktır. Türkçe yama deaktif olur ve GTA: Online'a giriş yapabilirsiniz.

NOT: Bu işlem yamayı kaldırmaz, sadece aktif veya deaktif eder. Yamayı tamamen kaldırmak için SSS bölümüne bakınız.

ASI Manager
Yalnızca "ASI Loader" için Install/Uninstall butonunu kullanın.

